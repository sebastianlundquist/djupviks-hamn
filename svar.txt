Tillgänglighetstestning
    * Webbsidorna testades när bilder var otillgängliga.
        - Webbsidorna behöll en logisk struktur utan bilder.
    * Webbsidorna testades utan JavaScript.
        - Webbsidorna fungerar bra förutom att navbaren inte fastnar på toppen av sidan.
    * Webbsidorna testades utan stilmallar.
        - Webbsidornas struktur går enkelt att följa även om det inte finns någon CSS.

1.  Det finns inga riktlinjer som är viktigare än andra. WCAG 2.0 är medvetet uppbyggda på ett sådant sätt att vissa
    kriterier eller funktionsnedsättningar inte ska prioriteras över andra. Man ska inte tillgänglighetsanpassa enligt
    enskilda riktlinjer. Att säga att exempelvis "Hanterbar" är den viktigaste riktlinjen vore att prioritera
    tangentbordsanvändare men diskriminera exempelvis synnedsatta. WCAG 2.0 är väldigt tydliga med att detta är
    otillåtet.

2.  Tillgänglighetsriktlinjer ska följas så långt det är rimligt. Företag i offentlig sektor har lagkrav på sig att
    uppfylla AA-nivån av WCAG 2.0, men andra företag bör givetvis följa samma riktlinjer så länge de har resurser för
    det. Min åsikt är just denna; att tillgänglighetsriktlinjer ska följas så långt det är möjligt. Dock finns
    riktlinjer (t.ex. 1.2.5 Ljudbeskrivning (förinspelad)) som kan vara orimliga att försöka följa. I just detta fall
    kan det vara svårt att producera alternativa ljudspår till alla videor på ens webbsida om man har ett stort
    bibliotek med videor, och rent av omöjligt om man själv inte har producerat videoinnehållet (t.ex. YouTube).
    Exempel som detta, när den mängd resurser som behöver läggas på att uppfylla ett visst kriterum flyter ut i
    orimligheten, tycker jag är den enda gången man har en ursäkt till att inte följa åtminstone AA-nivån av WCAG 2.0.